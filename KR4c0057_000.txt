# -*- mode: mandoku-view; -*-
#+TITLE: 李元賓文編
#+DATE: 2015-08-24 23:47:59.382372
#+PROPERTY: ID KR4c0057
#+PROPERTY: BASEEDITION WYG    
#+PROPERTY: JUAN 提要
<pb:KR4c0057_WYG_000-1a>¶
欽定四庫全書　　　　　集部二¶
　李元賓文編　　　　　　别集類一(唐/)¶
　　提要¶
　　　　(臣/)等謹案李元賓文編三巻外編二巻唐李¶
　　　　觀撰觀字元賓趙州賛皇人李華之從子也¶
　　　　貞元八年登進士第九年復中博學鴻詞科¶
　　　　官至太子校書郎年二十九卒事蹟具新唐¶
　　　　書文藝傳李華傳内韓愈為誌其墓文載昌黎¶
<pb:KR4c0057_WYG_000-1b>¶
　　　　集中是集前三巻為大順元年給事中陸希¶
　　　　聲所編希聲自為之序後為外編二巻題曰¶
　　　　蜀人趙昂編希聲後至宰相昂則未詳其仕¶
　　　　履晁公武讀書志稱昂所編凡十四篇此本¶
　　　　闕帖經日上王侍御書一篇又時時有闕句¶
　　　　闕字葢輾轉傳寫脱佚久矣觀與韓愈歐陽¶
　　　　詹為同年葢以古文相砥礪其後愈文雄視¶
　　　　百世而二人之集&KR0705;&KR0705;僅存論者以元賓早¶
<pb:KR4c0057_WYG_000-2a>¶
　　　　世其文未極退之窮老不休故能獨擅其名¶
　　　　希聲之序則謂文以理為本而詞質在所尚¶
　　　　元賓尚于詞故詞勝其理退之尚于質故理¶
　　　　勝其詞退之雖窮老不休終不能為元賓之¶
　　　　詞假使元賓後退之死亦不及退之之質今¶
　　　　觀其文大抵琱琢艱深或格格不能自達其¶
　　　　意殆與劉蜕孫樵同為一格而鎔鍊之工或¶
　　　　不及則不幸早凋未卒其業之故也然則當¶
<pb:KR4c0057_WYG_000-2b>¶
　　　　時之論以較蛻樵則可以較于愈則不及希¶
　　　　聲之序為有見宜希聲以為不然也顧當琱¶
　　　　章繪句之時方競以駢偶鬭工巧而觀乃從¶
　　　　事古文以與愈相左右雖所造不及愈固非¶
　　　　餘子所及王士禎池北偶談詆其與孟簡吏¶
　　　　部奚員外諸書如醉人使酒罵坐抑之未免¶
　　　　稍過矣惟希聲之序稱其文不古不今卓然¶
　　　　自作一體品題頗當今併録之以弁于篇首¶
<pb:KR4c0057_WYG_000-3a>¶
　　　　　焉乾隆四十四年八月恭校上¶
　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 目録
<pb:KR4c0057_WYG_000-4a>¶
欽定四庫全書　　　　　集部二¶
　李元賔文編目録　　　　别集類一(唐/)¶
　　巻一¶
　　　雜著¶
　　巻二¶
　　　雜著¶
　　巻三¶
　　　書¶
<pb:KR4c0057_WYG_000-4b>¶
　　外編¶
　　巻一¶
　　　書¶
　　巻二¶
　　　書¶
#+PROPERTY: JUAN 原序
<pb:KR4c0057_WYG_000-5a>¶
李元賔文編原序¶
貞元中天子以文化天下天下翕然興於文文之尤髙¶
者李元賔觀韓退之愈始元賔舉進士其文稱居退之¶
之右及元賔死退之之文日益髙今之言文章元賔反¶
出退之之下論者以元賔早世其文未極退之窮老不¶
休故能卒擅其名予以為不然要之所得不同不可以¶
相上下何者文以理為本而辭質在所尚元賔尚於辭¶
故辭勝其理退之尚於質故理勝其辭退之雖窮老不¶
<pb:KR4c0057_WYG_000-5b>¶
休終不能為元賔之辭假使元賔後退之之死亦不能¶
及退之之質此所以不能相髙也夫文興於唐虞而隆¶
於周漢自明帝後文體寖弱以至於魏晉宋齊梁陳隋¶
嫣然華媚無復筋骨唐興猶襲隋故態至天后朝陳伯¶
玉始復古制當世髙之雖博雅典實猶未能全去諧靡¶
至退之乃大革流弊落落有老成之風而元賔則不古¶
不今卓然自作一體激揚發越若絲竹中有金石聲每¶
篇得意處如徤馬在御蹀躞不能止其所長如此得不¶
<pb:KR4c0057_WYG_000-6a>¶
謂之雄文哉自廣明喪亂天下文集略盡予得元賔遺¶
文於漢上惜其恐或復磨滅因條次為三編論其意以¶
冠於首大順元年十月五日給事中陸希聲序¶
